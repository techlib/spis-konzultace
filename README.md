# Předběžná tržní konzultace SpIS

## Pozvánka

Vážení vývojáři a dodavatelé informačních systémů,

Institut plánování a rozvoje (IPR) a Národní technická knihovna (NTK) hodlají v nejbližší době vyhlásit společné zadávací řízení za účelem pořídit nový informační systém. IPR a NTK proto připravují zadávací dokumentaci k související veřejné zakázce.

Rádi bychom s vámi prodiskutovali jednotlivé části plánovaného projektu a jeho zadávací dokumentace včetně funkční a technické specifikace, proto si vás dovolujeme pozvat na předběžnou tržní konzultaci, během které bude záměr veřejné zakázky podrobně rozebrán.

## Termín a místo konání

6.9.2017 od 9:30 v budově NTK (Technická 2710/6, 160 80 Praha 6 - Dejvice). 

Pokud Vám tento termín nevyhovuje, je možné se do konzultace zapojit elektronicky prostřednictvím mailové korespondence. V takovém případě veškeré své připomínky zašlete na mailovou adresu adam.skorepa@techlib.cz (v kopii na adresu kovarikova@ipr.praha.eu) s předmětem "Předběžná tržní konzultace - SpIS".

## Registrace účastníků

Svou účast na konzultaci potvrďte nejpozději dva dny předem na mailovou adresu adam.skorepa@techlib.cz (v kopii na adresu kovarikova@ipr.praha.eu) s předmětem "Účast na předběžné tržní konzultaci - SpIS". Registrační mail by měl obsahovat Vaše kontaktní údaje a kontaktní údaje firmy, kterou budete na konzultaci zastupovat.

## Upozornění

Dovolujeme si Vás upozornit, že pro účely sepsání protokolu z předběžné tržní konzultace bude pořízen záznam. Záznam bude pořízen pouze jako podklad pro korektní zhotovení protokolu konzultace a nebude dále šířen.

## Podklady


## Dotazník

Pro snadnější vyhodnocení konzultace a posouzení obsahu podkladů jsme pro Vás připravili následující dotazník. Jeho vyplněním nám pomůžete získat zpětnou vazbu k předmětu konzultace. Dotazník můžete zpracovat buď elektronicky, nebo přímo na místě.
